Letar du efter en nybörjardansklass där du kommer ut bubblande och sprudlande av glädje?

En plats där du kan få en härlig workout och lära dig dansa på samma gång i en avslappnad och energigivande miljö?

Där du blir sedd och är en del av gruppen, och inte behöver oroa dig för att känna dig ensam i rummet och lite fel?

—----------------------------

Jag startade Dansakuten till dig som behöver börja dansa, här och nu!

Därför att jag pratat med så många som vill dansa men inte hittar en dansklass de känner sig sugna på. Som letat efter
den där perfekta danskla ssen (som aldrig kommer), där det känns helt ok att komma precis som de vi är.

Dansakuten är till dig vars ben helt enkelt spritter för mycket för att sitta stilla på jobbet dag in och dag ut. Till
dig som behöver ett skuttande utlopp för kropp, själ och hjärta.

Till dig som vill börja på ruta 1 och bli visad en rörelse i taget, tills du känner dig så säker och trygg att det blir
roligt att dansa (inte ångestladdat). Som vill komma ut svettig och varm, med en känsla av frihet i kroppen.

—-----

Hej, det är jag som är Leila! Idén till Dansakuten började gro medan jag jobbade på Närakuten som läkare, och fastnade i
konversationer med var och varannan kollega som alla längtade efter att dansa.

Fem år tidigare sa jag upp mig som ST-läkare på hudkliniken i Tyskland för att gå en heltidsdansutbildning på Lunnevads
folkhögskola. Det var det viktigaste beslutet jag någonsin tagit!

Min kropp har aldrig varit så lycklig som när jag fick dansa varje dag, tillsammans med människor som älskade dans lika
mycket som jag.

Jag sökte därför till yrkesdansarutbildningen på Balettakademien (som 29 åring…) där jag till min förvåning blev
antagen, tillsammans med 27 andra dansare (med en medelålder på 19,5 ..).

Även om jag uppskattade att få känna mig ung, så var det något som inte stämde för mig. Dansglädjen hade ersatts med
prestationskrav, jämförelse och att efterlikna det perfekta proffsdansar-idealet.

Danssalen kändes trång, och det var som att vi alla slogs om att vara dem som blev “utvalda” av läraren att dansa
koreografin i slutet av klassen – snarare än att vi dansade tillsammans.

Samma upplevelse hade jag på de otaliga kvällsklasser jag gick till i Stockholm – många av dansarna jag pratade med
mådde dåligt och tvivlade på sig själva (trots att de dansade fantastiskt vackert!), och längtade efter att få stöd,
uppmuntran och personlig feedback.

Jag tog det svåra beslutet att hoppa av Balettakademien, för att gå min egen väg. Det var här, efter att ha upplevt
dansvärldens toppar och dalar, som planerna om min drömdansklass och Dansakuten började ta form.

—-----------

Denna nybörjarklass är startskottet för Dansakuten©. Jag har alltid älskat att undervisa nybörjare, för att alla brukar
bli så stolta och glada över hur mycket det går att lära sig på kort tid!

Och för att det är något härligt i känslan att vi alla provar på något nytt tillsammans – det gör det lättare att
fokusera på att ha roligt, snarare än att vi ska vara “bra”.

Jag vill att den här klassen ska ge dig just det, en dansgrund att stå på, som gör dig modigare, där du lär dig lita på
din kropp, och hitta in till hur du kan släppa loss och ge dig hän till koreografin.

Vad är det för sorts dans?

På Dansakuten har vi inga speciella “stil-bundna” klasser. Själv har jag dansat modernt, jazz, hiphop, commercial och
balett. Till klasserna kommer jag välja element och idéer från alla möjliga stilar, och göra koreografier som passar er
(jag ska erkänna att jag dels startat Dansakuten för att ha en ursäkt att koreografera själv.. 😎) .

Dessa klasser är alltså till dig som är helt nybörjare, du behöver inte ha tagit en enda dansklass i hela ditt liv (om
du har tagit dansklasser förut är du såklart välkommen ändå).

För att säkerställa att undervisningen blir så personligt anpassad som möjligt och alla får den hjälp de behöver kommer
det finnas plats för max. 5 deltagare per klass.

Vi kommer ses 5 måndagar kl 18.30 under maj - juni 2025, 75 minuter per klass:

5/5
12/5
19/5
26/5
2/6

Ålder: 18-180 år

Klasserna äger rum i Matilda Flebergs studio på Södermalm, nära Mariatorget.

För att fira att detta är Dansakutens premiärkurs är priset 30% rabatterat:

Kostnaden för alla 5 tillfällen är därför endast 1 395 SEK 975 kr.

Anmäl dig till kursen här

P.S. Om ni har en favvolåt ni vill dansa till kan ni skriva den i anmälningsformuläret.

P.P.S. Om ni är taggade på att vara med men inte kan dessa tillfällen – skriv upp er på Dansakutens maillista här så
säger jag till när nästa kurs börjar.